---
layout: default
title: Ostrévka 
---

<div id="home">
  <h1>O nás</h1>

<h2>Stanovy občanského sdružení<h2>

<h3>Čl. 1.
Název a sídlo</h3>

<div>
Název: Ostrévka o. s. (dále jen „sdružení“)<br>
Sídlo:  Nový Hrozenkov 716, 756 04 
<div>

<h3>Čl. 2
Statut sdružení</h3>
Sdružení je dobrovolné, nezávislé, sdružující členy na základě společného zájmu. Sdružení je právnickou osobou.

<h3>Čl. 3
Cíl činnosti sdružení</h3>
1 Cílem sdružení je uchovávání a rozvoj valašského folklóru a tradic, zejména v podobě hudby, zpěvu, tance a řemesel v oblasti Nového Hrozenkova a okolí.
Za tímto účelem bude sdružení usilovat o:
a) Udržování, rozšiřování a prezentace lidových (folklorních) tradic.
b) Popularizaci a udržování tradice novohrozenkovského kroje. 
c) Prezentaci lidových tradic v České republice i zahraničí.
d) Mimoškolní výchovu dětí a mládeže v oblasti lidových tradic.
e) Popularizaci folklóru 
f) Sběr lidových tradic, jejich uchovávání a rozšiřování pomocí dostupných médií (články v médiích, audio a video nahrávky).
g) Spolupráci  s odbornými, společenskými i jinými organizacemi, zabývajícími se obdobnou činností v České republice i v zahraničí a zastupování zájmů členů na základě oboustranně prospěšné spolupráce.
h) Pořádání samostatně nebo i ve spolupráci s jinými organizacemi vystoupení, besed, výstav, festivalů, přehlídek, koncertů, plesů, vzdělávacích kurzů a seminářů, odborných sympozií, pobytů a stáží, burz apod.
i) Vyhledávání spolupořadatelů, sponzorů a podporovatelů svých činností.
j) Podporování vytváření ekonomického zázemí pro svou činnost a činnost svých členů.

<h3>Čl. 4
Členství</h3>
1. Členem sdružení mohou být: 
a) řádní členové: fyzické osoby starší 18-ti let a právnické osoby, které souhlasí se stanovami a cíli sdružení,
b) nezletilí členové: děti a mládež mladší 18-ti let, jejichž zákonní zástupci souhlasí se stanovami a cíli sdružení,
c) čestní členové.
2. O přijetí za člena sdružení rozhoduje na základě písemné přihlášky rada sdružení.
a) U nezletilých členů musí být součást přihlášky souhlas zákonného zástupce.
3. Členství vzniká dnem přijetí za člena.
4. Členství zaniká:
a) vystoupením člena písemným oznámením radě, 
b) úmrtím člena,
c) u právnické osoby jejím zrušením,
d) zrušením členství na základě rozhodnutí valné hromady,
e) zánikem sdružení.
5. O čestném členství rozhoduje valná hromada sdružení a jejich status je definován organizačním řádem sdružení.
6. Řádný člen, který má v dotčeném volebním období nedoplatek na členských příspěvcích, ztrácí výhody řádného člena dle § 5 odst. 1. 
7. Členství řádného člena, který dva po sobě jdoucí roky neplní své členské povinnosti, může rada sdružení zrušit
8. Dokladem členství je potvrzení vydané radou sdružení.

<h3>Čl. 5
Práva a povinnosti členů</h3>
1. Řádný člen sdružení má právo:
a) účastnit se jednání členských schůzí,
b) volit orgány sdružení,
c) být volen do orgánů sdružení,
d) obracet se na orgány sdružení s podněty a stížnostmi a žádat o jejich vyjádření.
2. Člen sdružení má povinnost zejména:
a) dodržovat stanovy sdružení,
b) aktivně se podílet na plnění cílů sdružení,
c) svědomitě vykonávat funkce v orgánech sdružení,
d) platit členské příspěvky ve výši stanovené valnou hromadou,
f) dbát na to, aby nebyly poškozovány zájmy a dobré jméno sdružení.

<h3>Čl. 6
Orgány sdružení</h3>
1. Orgány sdružení jsou:
a) valná hromada,
b) rada sdružení,
c) předseda.

<h3>Čl. 7
Valná hromada</h3>
1. Valná hromada je nejvyšším orgánem sdružení.
2. Valnou hromadu tvoří všichni řádní členové sdružení.
3. Valnou hromadu svolává sdružení podle potřeby, nejméně však dvakrát ročně. Rada svolá valnou hromadu vždy, když o to požádá nejméně polovina řádných členů sdružení.
4. Valná hromada zejména:
a) rozhoduje o změnách stanov sdružení
b) schvaluje úkoly sdružení pro příslušné období, výroční zprávu sdružení, rozpočet a roční závěrku hospodaření,
a) volí členy rady sdružení,
b) rozhoduje o počtu členů rady sdružení,
c) rozhoduje o zrušení členství,
d) rozhoduje o zrušení sdružení,
5. Valná hromada je usnášeníschopná, je-li přítomna nadpoloviční většina všech členů.
6. Každý řádný člen má jeden hlas. Hlasy všech řádných členů jsou rovné.
7. Valná hromada rozhoduje na základě hlasování. Rozhodnutí je přijato, jestliže pro něj hlasuje prostá většina přítomných řádných členů. Rozhodnutí o změně stanov a o zrušení sdružení je přijato, jestliže pro něj hlasují alespoň dvě třetiny všech řádných členů sdružení.

<h3>Čl. 8
Rada sdružení</h3>
1. Rada sdružení je výkonným orgánem sdružení, který za svou činnost odpovídá valné hromadě. Rada řídí činnost sdružení v období mezi zasedáními valné hromady.
2. Členství v radě vzniká volbou na valné hromadě na základě návrhu některého ze členů.
3. Rada má nejméně pět členů.
4. Radu svolává předseda, v jeho nepřítomnosti místopředseda, nejméně dvakrát ročně.
5. Rada zejména:
a) volí ze svých členů předsedu a místopředsedu,
b) koordinuje činnost sdružení,
c) svolává valnou hromadu,
d) zpracovává podklady pro rozhodnutí valné hromady,
e) rozhoduje o přijetí za člena sdružení.
6. Předseda zastupuje sdružení navenek a jedná jeho jménem.
7. Rada je usnášeníschopná, je-li přítomna nadpoloviční většina všech jejích členů.
8. Rada rozhoduje nadpoloviční většinou přítomných členů.
9. Jestliže se přes opakované nejméně dvojí svolání v průběhu dvou měsíců nesejde usnášeníschopná valná hromada, přebírá její pravomoci rada.

<h3>Čl. 9
Předseda</h3>
1. Předseda naplňuje rozhodnutí rady a zastupuje sdružení navenek, jedná jeho jménem a rozhoduje o běžných záležitostech sdružení.
2. Předsedu volí rada sdružení.	
3. Předseda je odpovědný za plnění rozhodnutí rady, vedení účetní evidence a plynulý chod sdružení.
4. Předseda připravuje podklady pro jednání rady sdružení.
5. Předseda připravuje podklady pro jednání rady sdružení.


<h3>Čl. 10
Zásady hospodaření</h3>
1. Sdružení hospodaří pouze s movitým majetkem.
2. Zdroji majetku jsou zejména:
a) dary a příspěvky právnických a fyzických osob,
b) členské příspěvky,
(c) dotace a granty.
3. Za hospodaření sdružení odpovídá rada sdružení, která každoročně předkládá valné hromadě zprávu o hospodaření, včetně účetní závěrky.
4. Hospodaření se uskutečňuje podle ročního rozpočtu schváleného valnou hromadou.

<h3>Čl. 11
Zánik sdružení
Sdružení zaniká:</h3>
1. dobrovolným rozpuštěním nebo sloučením s jiným sdružením na základě rozhodnutí valné hromady,
2. rozhodnutím Ministerstva vnitra.
3. Zaniká-li sdružení dobrovolným rozpuštěním, rozhodne současně valná hromada o způsobu majetkového vypořádání.

<h3>Čl. 12
Závěrečná ustanovení</h3>
1. Sdružení může na základě rozhodnutí valné hromady vydat organizační a jednací řád sdružení.
2. Sdružení má právo v souladu s cíli své činnosti obracet se na státní orgány s peticemi.



</div>
